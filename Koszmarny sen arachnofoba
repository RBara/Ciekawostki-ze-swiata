

Na Sri Lance odkryto nowy gatunek pająka z rodziny ptaszników. 
Ma ponaddwudziestocentymetrową rozpiętość łap, jest szybki jak błyskawica i dysponuje silnym jadem

Nowo odkryty pająk należy do rodzaju Poecilotheria - nadrzewnych pająków tygrysich, 
które słyną z tempa poruszania się i silnego jadu. 
To one zwykle są bohaterami filmów straszących wszystkich cierpiących na arachnofobię, 
czyli chorobliwy lęk przed pająkami.

Jest spokrewniony z południowoamerykańskim ptasznikiem goliatem, którego przysmakiem są nietoperze i kolibry. 
Ma rozpiętość łap większą niż średnica ludzkiej czaszki.

Różni się od swoich krewnych. Ma żółtoszare oznaczenia na łapach i brzuchu i różowe brzegi spodniej części ciała.

Nowy pająk, nazwany Poecilotheria Rajaei, zyskał swoje miano od nazwiska lokalnego inspektora policji, 
Michaela Rajakumara Purajaha, który eskortował  naukowców przez tereny Sri Lanki odbudowujące się po wojnie domowej.

Aby znaleźć pająka, badacze przemierzyli ponad połowę zalesionego obszaru Sri Lanki. - 
Są niezwykle rzadkie - twierdzi Ranil Nanayakkara, szef Biodiversity Education and Research na Sri Lance. 
Wolą żyć wśród starych drzew, ale liczba ich siedlisk wciąż maleje i zaczynają zamieszkiwać stare budynki.

Nowy pająk został opisany w "British Tarantula Society Journal".

żr: rp.pl
