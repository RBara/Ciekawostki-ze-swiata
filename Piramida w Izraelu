Tajemnicza, monumentalna budowla została odkryta na dnie jeziora Genezaret w północnym Izraelu.
Naukowcy nie wiedzą do czego mogła służyć ani kto i kiedy ją zbudował.

Struktura ma kształt stożka o podstawie ok. 70 m. Wznosi się na wysokość 10 metrów. 
Zbudowana jest z nieociosanych bloków bazaltu. Wagę tych bloków naukowcy oceniają na 60 tys. ton.

Archeolodzy uważają, że jest to olbrzymi kopiec z kamieni ułożonych jeden na drugim.
Podobne konstrukcje znane z innych miejsc na świecie oznaczały miejsca pochówków. 
Naukowcy w artykule w magazynie. „Głazy mają naturalny kształt bez żadnych śladów cięcia lub dłutowania. 
Podobnie, nie znaleźliśmy żadnych oznak porządkowania lub ścian, które otaczałyby tę strukturę. "

Według naukowców piramida zbudowana została ludzkimi rękoma na lądzie, a zalana, kiedy podniósł się poziom wód jeziora.

Icchak Paz z Uniwersytetu Ben-Guriona i Urzędu Starożytności Izraela uważa, 
że wiek znaleziska można określić na 4 tys. lat.

— Logiczne wydaje się, że struktura zbudowana została w III tysiącleciu p. n. e. 
Wskazują na to inne megalityczne zabytki z tego okresu, które znajdują się w pobliżu — powiedział
Paz portalowi livescience.com.

Jednym z przykładów takiego megalitycznego zabytku jest Khirbet Beteiha,
położony około 30 kilometrów na północny-wschód od zanurzonej pod woda jeziora kamiennej struktury.
